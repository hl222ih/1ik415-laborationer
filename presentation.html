<!DOCTYPE html>

<html lang="sv">
<head>
    <meta http-equiv="content-type" content="text/html; charset=utf-8" />
    <meta name="robots" content="noindex"> <!--ska inte indexeras av ex.vis Google
                                             även om sidan hade varit publik.-->
    <title>Hannes Ljusås - Kursblogg</title>
</head>

<body>
    <h1>Kursblogg för Hannes Ljusås</h1>
    <h2>Presentation</h2>
    <h3>Allmänt</h3>
    <p>Jag heter som sagt Hannes Ljusås och är 34 år. Jag bor i Växjö och har en 
       son som är 9 år och som bor hos mig varannan vecka.</p>
       
    
    <h3>Studier och arbete</h3>
    
    <p>Jag gick naturvetenskapligt program på gymnasiet, vilket jag strax
    därefter kompletterade med resterande kurser för Omvårdnadsprogrammet. 
    Jag har sedan dess arbetat som personlig assistent och från 2002 har Växjö
    kommun varit min arbetsgivare. Jag kände att jag ville testa något nytt
    och började därför läsa lite kurser i våras, bland annat i webbdesign och
    C#. Dessa två kurser har jag tillgodoräknat mig i programmet, så första
    perioden hänger jag med lite på valda delar, dels som en nyttig repition och
    dels för att tillgodogöra mig kunskap jag kan ha missat. Jag läser
    parallellt en fortsättningskurs i C# på distans på Malmö högskola, eftersom
    jag är intresserad av att lära mig mer om C# och för att jag tror att C# är
    en bra grund för annan programmering.</p>
    
    <h3>Intressen</h3>
    
    <p>Jag har alltid haft ett intresse för problemlösning och programmering som
    metod. Jag har inte ägnat speciellt mycket tid åt detta, men i perioder har
    jag pysslat med lite små projekt. Jag började med Qbasic i början på 90-talet
    och har sedan dess testat på Visual basic 6 och Perl. Jag har dock aldrig
    satt mig in i någon mer avancerad kod, utan då har det varit lite klipp- och
    klistra-aktivitet som fått koden att fungera till slut.</p>
    
    <p>I övrigt gillar jag bollsporter även om det inte blivit så mycket av den
    biten, men har nu börjat spela volleyboll med några kompisar en gång i
    veckan. Jag tycker förstås mycket om att umgås med min son, som också har
    ett stort intresse digitala produkter. Det blir en hel del Wii, android,
    youtube och tidigare var Minecraft ett stort intresse. Jag försöker delta,
    men det börjar bli svårt att hänga med ;)</p>
    
    <p>Jag tycker också om att resa och uppleva andra kulturer, och gör det ofta
    tillsammans med min son. Vi har varit runt i världen en del. Nu i somras bar
    det av till Indien.</p>
    
    <h3>Utbildningen och Framtidsförhoppningar</h3>
    
    <p>Jag valde att söka in till den här utbildningen för att den innehöll
    intressanta kurser, för att den ger ett sammanhang och en röd tråd i
    förhållande till att bara läsa enstaka kurser och förstås att den går på
    distans, så att jag kan få ihop det övriga livet med studierna. Jag gillar
    också att man som distansstudent får känna sig i centrum, trots att man
    kanske sitter på en dator långt bort. Det märks att man har tänkt till
    och att man även som distansstudent (och kanske ännu mer till och med,
    eftersom man sitter själv) är i behov av handledning, något som flera
    tidigare kurser man läst på distans verkar ha översett.</p>
    
    <p>Jag kanske inte är superintresserad av allt som har med
    webb att göra, men utbildningen känns bred, så det är ändå kunskap som
    verkar bra att kunna tillgodogöra sig, oavsett vad det slutligen blir att
    man jobbar inom, eller om det blir en lite annan inriktning på studierna
    så småning om. Vi får se. Det jag har lite svårt för är den artistiska, 
    kreativa biten med färg och form. Men lite kunskap om det är nödvändigt 
    och även om jag inte kommer att arbeta jättemycket med det själv, är det
    bra att ha inblick i områden som andra arbetar med och som man kommer att
    samarbeta med för att få till ett bra resultat tillsammans. 
    Användarcentrerad design känns svårt att göra fulländat, men det är
    intressanta aspekter att ta hänsyn till vid all gränssnittsprogrammering.</p>
    
    <p>Men det särskilt intressanta är kanske ändå att så småningom lära sig så
    mycket att man kan utveckla något verkligt användbart. Känslan att inte
    längre vara handikappad för att man inte själv kan lösa olika problem man
    stöter på är också något som hägrar. Så att få utlopp för intresset är det
    viktiga just nu, men tanken om att ändra inriktning på yrkesliv finns ju
    så klart också där.</p>
    
    <h2>Här kommer lite listor för att det ingår i uppgiften</h2>
    <h3>De tre grundpelarna i objektorienterad programmering</h3>
    <ol>
        <li>inkapsling</li>
        <li>arv</li>
        <li>polymorfism</li>
    </ol>
    <h3>HTML5 är klientbaserat och används generellt som ett samlingsbegrepp 
    för tre tekniker</h3>

    <dl>
        <dt>html</dt>
        <dd>Används för den logiska uppbyggnaden, semantiken.</dd>
        <dt>css</dt>
        <dd>Används för presentationen, dvs. utseende, stil och layout</dd>
        <dt>javascript.</dt>
        <dd>Används för att...
            <ul>
                <li>göra hemsidan dynamisk</li>
                <li>möjliggöra interaktion</li>
                <li>skapa mer avancerade funktioner</li>
            </ul>
        </dd>
        
        </dl>
</body>